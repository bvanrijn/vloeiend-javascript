<h1>Introductie</h1>

<p>Dit boek wil je leren hoe je computers kunt laten doen wat jij wilt. Computers zijn in dit tijdperk net zo alomtegenwoorig als schroevendraaiers, maar bevatten een hoop verborgen complexiteit en zijn daarom moeilijker te gebruiken en te begrijpen. Voor veel mensen blijven computers vreemde, een beetje angstaanjagende dingen.</p>

<p>We hebben nu twee effectieve methodes bedacht om de kloof tussen ons, knuffelbare, sociale organismes met een talent voor ruimtelijk inzicht enerzijds en computers, gevoelloze verwerkers van betekenisloze gegevens anderzijds te dichten. De eerste methode is het maken van een gebruikersinterface zodat we vormen op het scherm kunnen besturen met onze handen. Dit werkt uitstekend voor alledaags gebruik van computers.</p>

<p>We hebben nog geen goede manier gevonden om deze aanpak van &#39;klik en sleep&#39; over te brengen op computerprogramma&#39;s. Om de computer te instrueren om een willekeurige taak uit te voren, lukte het beter als we ons gevoel voor taal gebruikten: we leren de computer, kortweg, een taal.</p>

<p>Gewoon wat computeren is veel wijdverbreider geworden in de afgelopen 20 jaar, en interfaces gebaseerd op een taal, wat vroeger de enige manier was om met computers te communiceren, zijn nu veelal vervangen door grafische interfaces. Maar ze zijn er nog steeds, als je weet waar je moet zoeken. &amp;Eacute;&amp;eacute;n van die talen, JavaScript, zit standaard bij de meeste webbrowsers en is daarom beschikbaar op heel veel apparaten.</p>

<p>Dit boek wil je comfortabel genoeg maken met JavaScript, zodat je een computer kunt laten doen wat jij wilt.</p>

<h2>Over programmeren</h2>

<p>Naast het uitleggen van JavaScript, zal ik je ook inwijden tot de basis van het programmeren. Programmeren, zo blijkt, is ingewikkeld. De fundamentele regels zijn vaak simpel en duidelijk. Maar een programma dat deze regels volgt kan zo complex worden dat het programma zijn eigen regels krijgt. Je bouwt een soort doolhof, en je zou er wel eens verdwaald in kunnen raken.</p>

<p>Er zullen momenten zijn dat het lezen van dit boek ongelofelijk frustrerend voelt. Als je helemaal nieuw bent in de wereld van het programmeren, zullen er dingen zijn waarvan je nog nooit hebt gehoord. Deze dingen worden dan weer gecombineerd tot weer iets nieuws. Je zult daar zelf verbanden tussen moeten leggen.</p>

<p>Als je moeite hebt met het volgen van dit boek, begin dan niet meteen aan jezelf te twijfelen en trek ook geen conclusies over wat je kunt. Je doet het prima en moet gewoon volhouden. Neem een pauze, herlees dingen die je moeilijk vind en zorg er <em>altijd</em> voor dat je de voorbeeldcode leest en begrijpt. Leren is hard werken, maar alles wat je leert is kennis die nog meer leren makkelijker maakt.</p>

<p>Een programma is veel. Het is een stuk tekst getypt door een programmeur, het is de stuwende kracht achter een programma, het is data in het geheugen van een computer, en voert acties uit op diezelfde data. Analogie&amp;euml;n die een programma vergelijken met iets uit het dagelijks leven, schieten vaak te kort. Een goede analogie is die van een machine --</p>
